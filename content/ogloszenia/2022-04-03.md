---
title: "V Niedziela Wielkiego Postu"
date: 2022-04-03
draft: false
type_name: "Ogłoszenia parafialne"
---

1. Rozpoczynamy Rekolekcje Wielkopostne, które trwać będą do wtorku włącznie. Naszym rozważaniom rekolekcyjnym przewodniczy ks. Adam Kościk, którego serdecznie witamy i otaczamy naszą modlitwą, wypraszając światło Ducha Świętego, a dla nas prośmy, by rekolekcje zrodziły w naszych sercach błogosławione owoce.

2. W Wielkim Poście zapraszamy do udziału w Nabożeństwach Pasyjnych.  
Gorzkie Żale z kazaniem pasyjnym w niedzielę o godz. 17.00.  
Droga Krzyżowa w piątki; o godz. 17.15 dla dzieci i o godz. 19.30 dla dorosłych i młodzieży.  
Uczestnicząc w Nabożeństwach Pasyjnych i będąc w stanie łaski uświęcającej możemy zyskać odpust zupełny. Ofiary zbierane podczas Gorzkich Żali przeznaczone będą na kwiaty do Bożego Grobu.

3. W środę i w czwartek zapraszamy na Adorację Najświętszego Sakramentu od godz. 17.00. W środę nowenna do MB Nieustającej Pomocy, a w piątek Koronka do Bożego Miłosierdzia o godz. 17.45.

4. W tym tygodniu przypada I czwartek miesiąca. Jak zawsze więc zapraszamy na Mszę św. o godz. 18.00 całą Liturgiczną Służbę Ołtarza wraz z rodzicami, a po Mszy św. spotkanie w salce parafialnej.

5. W czwartek także, po wieczornej Mszy Świętej, z okazji zbliżającej się rocznicy katastrofy prezydenckiego samolotu Tu-154M w Smoleńsku, Akcja Katolicka zaprasza na spotkanie, na którym zaprezentowane zostaną rezultaty prac Podkomisji do Ponownego Zbadania Wypadku Lotniczego. Spotkanie odbędzie się w salce parafialnej.

6. Dzisiaj po Mszy św. ministranci rozprowadzają palmy wielkanocne przygotowane przez mamy naszych ministrantów. Dobrowolne ofiary, które zechcecie złożyć przeznaczone będą na fundusz ministrancki i planowany wakacyjny wyjazd nad morze.

7. Wszystkim solenizantom i jubilatom tego tygodnia składamy najserdeczniejsze życzenia, wraz z darem modlitwy. Módlmy się nadal o pokój na Ukrainie i w naszej Ojczyźnie.
