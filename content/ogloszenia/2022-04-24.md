---
title: "II Niedziela Wielkanocna"
date: 2022-04-24
draft: false
type_name: "Ogłoszenia parafialne"
---


1. Dzisiaj o godz. 15.00 zapraszamy na Koronkę do Bożego Miłosierdzia.

2. Zapraszamy na Adorację Najświętszego Sakramentu od poniedziałku do piątku od godz. 17.00. W środę nowenna do MB Nieustającej Pomocy, a w piątek Koronka do Bożego Miłosierdzia o godz. 17.45.

3. Akcja Katolicka zaprasza w czwartek, po wieczornej Mszy Świętej, na spotkanie poświęcone Ignacemu Łukasiewiczowi – patriocie, pionierowi przemysłu naftowego i wynalazcy. Spotkanie odbędzie się w salce parafialnej.

4. W piątek przypada Dzień Męczeństwa duchowieństwa polskiego w czasie II wojny światowej. W obronie wiary i godności drugiego człowieka zginął co piąty kapłan. Pamiętajmy w naszych modlitwach o zamordowanych kapłanach.

5. Błogosławiony Kardynał Stefan Wyszyński mawiał, iż: "Chrystus Pan nie ogłosił żadnej deklaracji na temat godności kobiety, ale tak postępował w stosunku do niewiast, że to wystarczyło za deklarację". Krocząc drogą pokory i miłości zapraszamy kobiety noszące w sercu pragnienie wspólnotowej modlitwy w najbliższy piątek, o godzinie 18.45 przed oblicze Pana Jezusa, aby wraz z Matką Bożą zanieść dziękczynienie za rzeczywistość oraz błaganie o świętość.

6. W sobotę z racji 30 dnia miesiąca, po Mszy św. wieczornej zapraszamy na nabożeństwo do św. Andrzeja Apostoła, patrona naszej parafii. Zapraszamy do wspólnej modlitwy, aby ze św. Andrzejem zanosić przed Boży tron nasze sprawy parafialne, rodzinne i indywidualne.

7. Za tydzień przypada pierwsza niedziela miesiąca, jak zawsze więc po każdej Mszy św. będzie adoracja Najświętszego Sakramentu, a po Mszy św. o godz. 8.30 zapraszamy na zmianę Tajemnic Różańcowych.

8. Wszystkim solenizantom i jubilatom tego tygodnia składamy najserdeczniejsze życzenia, wraz z darem modlitwy. Módlmy się nadal o pokój na Ukrainie i w naszej Ojczyźnie.

9. W minionym tygodniu Pan Bóg odwołał do wieczności z naszej parafii śp. Włodzimierza Torchałę, śp. Mariusza Lorenza, śp. Monikę Mazurkiewicz. Polećmy ich Bożemu Miłosierdziu...
