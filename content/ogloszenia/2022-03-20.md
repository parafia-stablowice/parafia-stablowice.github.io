---
title: 'III Niedziela Wielkiego Postu'
date: 2022-03-20
draft: false
type_name: "Ogłoszenia parafialne"
---

1. W Wielkim Poście zapraszamy do udziału w Nabożeństwach Pasyjnych.  
  Gorzkie Żale z kazaniem pasyjnym w niedzielę o godz. 17.00.  
  Droga Krzyżowa w piątki; o godz. 17.15 dla dzieci i o godz. 19.30 dla dorosłych i młodzieży.  
  Uczestnicząc w Nabożeństwach Pasyjnych i będąc w stanie łaski uświęcającej możemy zyskać odpust zupełny. Ofiary zbierane podczas Gorzkich Żali przeznaczone są na kwiaty do Bożego Grobu.

2. Zapraszamy na Adorację Najświętszego Sakramentu od poniedziałku do czwartku od godz. 17.00. W czasie trwania Adoracji jest okazja do skorzystania z sakramentu pokuty. W środę nowenna do MB Nieustającej Pomocy, a w piątek Koronka do Bożego Miłosierdzia o godz. 17.45.

3. W czwartek, po wieczornej Mszy św. zapraszamy na kolejne spotkanie synodalne, które odbędzie się w salce parafialnej.

4. W piątek przypada Uroczystość Zwiastowania Pańskiego. Jest to także Dzień Świętości Życia. Podczas Mszy św. o godz. 18.00 odbędzie się przyrzeczenie Duchowej Adopcji Dziecka Poczętego. Informacje na ten temat są wyłożone na stoliku pod chórem. Osoby pragnące podjąć się Duchowej Adopcji Dziecka Poczętego zapraszamy na spotkanie jutro (w poniedziałek) po Mszy św. wieczornej do salki parafialnej. Także w piątek na zakończenie Drogi Krzyżowej o godz. 17.15 w łączności z Ojcem Świętym Franciszkiem i Księdzem Arcybiskupem Metropolitą Wrocławskim Józefem Kupnym dokonamy Aktu poświęcenia Rosji i Ukrainy Niepokalanemu Sercu Maryi, a podczas Mszy św. modlić się będziemy również w intencji pokoju na Ukrainie oraz nawrócenia Rosji.

5. Zapraszamy na modlitwę „24 godziny z Różańcem przed Najświętszym Sakramentem”. Czuwanie rozpoczniemy w naszym kościele, w sobotę 2 kwietnia po porannej Mszy św., a zakończymy pierwszą Mszą św. w niedzielę 3 kwietnia. Będzie to nasze bezpośrednie przygotowanie do rekolekcji wielkopostnych, ale modlić się będziemy także o pokój na Ukrainie, za naszą Ojczyznę i całą parafię. Rozważając tajemnice różańcowe będziemy modlić się o żywą wiarę, nadzieję i miłość dla wszystkich naszych parafian oraz polecać nasze indywidualne intencje. Osoby, które chciałyby się podjąć wspólnej modlitwy o konkretnej godzinie prosimy o zgłaszanie się w zakrystii – chodzi o to, aby w dzień i w nocy w kościele ktoś czuwał, żeby Pana Jezusa nie zostawić samego.

6. Wczoraj podczas Mszy św. sprawowanej w Katedrze Wrocławskiej, Ksiądz Arcybiskup Metropolita Wrocławski ustanowił nowych nadzwyczajnych szafarzy Komunii św. W ich gronie jest nasz parafian pan Tomasz, któremu bardzo dziękujemy za podjęcie się tej posługi, a was wszystkich prosimy o modlitwę w Jego intencji oraz za całą Jego rodzinę.

7. W sobotę ministranci, lektorzy i ceremoniarze naszej parafii odbędą swój wielkopostny dzień skupienia w parafii św. Jadwigi we Wrocławiu – Leśnicy.

8. Po Mszy św. przy wyjściu z kościoła są do nabycia świece na stół wielkanocny po 15 zł. Złożone ofiary zostaną przekazane do Caritasu.

9. Wszystkim solenizantom i jubilatom tego tygodnia składamy najserdeczniejsze życzenia, wraz z darem modlitwy. Módlmy się nadal o pokój na Ukrainie i w naszej Ojczyźnie.

10. W tym tygodniu do wieczności odszedł: śp. Henryk Otop. Polećmy Go Miłosierdziu Bożemu...
