---
title: "III Niedziela Wielkanocna"
date: 2022-05-01
draft: false
type_name: "Ogłoszenia parafialne"
---

1. Z racji I niedzieli miesiąca Msze św. zakończymy dzisiaj Adoracją Najśw. Sakramentu. Dzisiaj, w trzecią niedzielę Wielkanocy we wszystkich diecezjach w Polsce obchodzona jest Niedziela Biblijna, która rozpoczyna kolejny Tydzień Biblijny. Wierni, którzy bez przerwy minimum pół godziny w ciągu dnia poświęcą się lekturze Pisma Świętego mogą uzyskać odpust zupełny pod zwykłymi warunkami. Zachęcamy więc do lektury Pisma Świętego, pamiętając także o słowach św. Hieronima, że „nieznajomość Pisma Świętego jest nieznajomością Chrystusa”.

2. Dzisiaj także rozpoczniemy nabożeństwa majowe, które odprawiać będziemy codziennie o godz. 17.30. Zachęcamy do udziału w tych nabożeństwach.

3. Adoracja Najświętszego Sakramentu od poniedziałku do piątku od godz. 17.00.

4. We wtorek przypada Uroczystość NMP Królowej Polski. Msze św. w naszej parafii będą odprawiane w/g porządku niedzielnego.

5. W tym tygodniu przypada I – czwartek, I – piątek i I – sobota miesiąca.
W piątek okazja do spowiedzi od godz. 17.00.

6. Ks. Arcybiskup Metropolita Wrocławski odwołał dekret dotyczący posługi duszpasterskiej w czasie epidemii. W związku z tym możliwe są odwiedziny chorych z comiesięczną posługą sakramentalną w domach. Chorych można zgłaszać po Mszach św. w zakrystii oraz w czasie urzędowania kancelarii parafialnej.

7. W czwartek na wieczorną Mszę św. zapraszamy całą Liturgiczną Służbę Ołtarza naszej parafii, ministrantów, lektorów i ceremoniarzy wraz z rodzicami. Po Mszy św. spotkanie w salce.

8. "Matko, przyjdź do nas! – peregrynacja kopii obrazu Matki Bożej Częstochowskiej" to temat spotkania, na które zaprasza Akcja Katolicka w czwartek po wieczornej Mszy Świętej.

9. W przyszłą niedzielę po Mszy św. wieczornej zapraszamy na spotkanie rodziców młodzieży, która przygotowuje się do przyjęcia sakramentu bierzmowania. Bardzo prosimy o obecność.

10. Bardzo dziękujemy osobom, które w czwartek wieczorem pomagały przy rozbieraniu Ciemnicy i Bożego Grobu w naszej świątyni. Podziękowania kierujemy także do osób, które w minionym tygodniu porządkowały teren zielony wokół kościoła. Bóg zapłać.

11. Wszystkim solenizantom i jubilatom tego tygodnia składamy najserdeczniejsze życzenia, wraz z darem modlitwy. Módlmy się nadal o pokój na Ukrainie i w naszej Ojczyźnie.

12. W minionym tygodniu Pan Bóg odwołał do wieczności z naszej parafii śp. Artura Holkę. Polećmy go Bożemu Miłosierdziu...
