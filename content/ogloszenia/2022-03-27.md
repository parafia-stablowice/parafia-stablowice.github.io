---
title: "IV Niedziela Wielkiego Postu"
date: 2022-03-27
draft: false
type_name: "Ogłoszenia parafialne"
---

1. W Wielkim Poście zapraszamy do udziału w Nabożeństwach Pasyjnych.  
Gorzkie Żale z kazaniem pasyjnym w niedzielę o godz. 17.00.  
Droga Krzyżowa w piątki; o godz. 17.15 dla dzieci i o godz. 19.30 dla dorosłych i młodzieży.  
Uczestnicząc w Nabożeństwach Pasyjnych i będąc w stanie łaski uświęcającej możemy zyskać odpust zupełny. Ofiary zbierane podczas Gorzkich Żali przeznaczone będą na kwiaty do Bożego Grobu.

2. Zapraszamy na Adorację Najświętszego Sakramentu od poniedziałku do czwartku od godz. 17.00. W czasie trwania Adoracji jest okazja do skorzystania z sakramentu pokuty. W środę nowenna do MB Nieustającej Pomocy, a w piątek Koronka do Bożego Miłosierdzia o godz. 17.45.

3. W poniedziałek o godz. 19.30 spotkanie kandydatów do bierzmowania w salce parafialnej.

4. W środę rozpoczniemy nabożeństwa do św. Andrzeja Apostoła, patrona naszej parafii. Będziemy je odprawiać przez cały rok, na zakończenie wieczornej Mszy św. 30 dnia każdego miesiąca. Zapraszamy wszystkich do wspólnej modlitwy, aby ze św. Andrzejem zanosić przed Boży tron nasze sprawy parafialne, rodzinne i indywidualne.

5. W tym tygodniu przypada I – piątek i I – sobota miesiąca. W piątek okazja do spowiedzi od godz. 17.00. Z racji sytuacji epidemicznej kapłani nadal nie będą odwiedzać chorych w domach z posługą sakramentalną, jeśli natomiast zachodzi taka potrzeba w wyniku zagrożenia czyjegoś życia to prosimy zawsze o kontakt.

6. "Uwikłany w historię – Józef Ignacy Kraszewski" – to temat spotkania, na które zaprasza Akcja Katolicka w czwartek po wieczornej Mszy św. Spotkanie odbędzie się w salce parafialnej.

7. W sobotę o godz. 8.30 rozpoczniemy w naszym kościele modlitwę „24 godziny z Różańcem przed Najświętszym Sakramentem”. Będzie to nasze bezpośrednie przygotowanie do rekolekcji wielkopostnych, ale modlić się będziemy także o pokój na Ukrainie, za naszą Ojczyznę i całą parafię. Rozważając tajemnice różańcowe będziemy modlić się o żywą wiarę, nadzieję i miłość dla wszystkich naszych parafian oraz polecać nasze indywidualne intencje. Osoby, które zapisały się do czuwania na konkretną godzinę prosimy o prowadzenie modlitwy różańcowej, ale zapraszamy także wszystkich chętnych do przyjścia tutaj do kościoła. Kościół będzie otwarty całą dobę – Pan Jezus zaprasza każdą i każdego z Was, aby choć jedną godzinę czuwać przy Nim i razem z Maryją wypraszać potrzebne łaski dla świata i dla nas.

8. W przyszłą niedzielę rozpoczniemy rekolekcje wielkopostne, które poprowadzi ks. Adam Kościk. Plan rekolekcji podamy za tydzień, ale już dziś bardzo prosimy o modlitwę za księdza Adama, aby ziarno Słowa Bożego rozsiane w naszych sercach wydało obfite owoce.

9. Za tydzień także po Mszy św. o godz. 8.30 zapraszamy na zmianę Tajemnic Różańcowych, a po każdej Mszy św. ministranci będą rozprowadzać palmy wielkanocne przygotowane przez mamy naszych ministrantów. Dobrowolne ofiary, które zechcecie złożyć przeznaczone będą na fundusz ministrancki i planowany wakacyjny wyjazd nad morze.

10. Po Mszy św. przy wyjściu z kościoła są jeszcze do nabycia świece na stół wielkanocny po 15 zł. Złożone ofiary zostaną przekazane do Caritasu.

11. Wszystkim solenizantom i jubilatom tego tygodnia składamy najserdeczniejsze życzenia, wraz z darem modlitwy. Módlmy się nadal o pokój na Ukrainie i w naszej Ojczyźnie.
