---
title: "Niedziela Zesłania Ducha Świętego"
date: 2022-06-05
draft: false
type_name: "Ogłoszenia parafialne"
---

1. Z racji I Niedzieli miesiąca Msze św. zakończymy dziś Adoracją Najświętszego Sakramentu. Dzisiaj także młodzież naszej parafii przystępuje do sakramentu bierzmowania. Pamiętajmy o nich w modlitwie, aby przez całe życie pozostali wierni Chrystusowi i Kościołowi Świętemu.

2. Zapraszamy na nabożeństwa czerwcowe ku czci Najświętszego Serca Pana Jezusa, które odprawiamy codziennie o godz. 17.30.

3. Adoracja Najświętszego Sakramentu od poniedziałku do piątku od godz. 17.00.

4. Akcja Katolicka zaprasza na spotkanie formacyjne w czwartek, po wieczornej Mszy Świętej. Temat spotkania: "Eucharystia czynnikiem integrującym małżeństwo i rodzinę oraz wspólnotę parafialną”. Spotkanie odbędzie się w salce parafialnej.

5. W sobotę 11 czerwca o godz. 11.00, w Katedrze Wrocławskiej odbędzie się beatyfikacja 10 sióstr elżbietanek, brutalnie skrzywdzonych i zamordowanych przez żołnierzy armii czerwonej. Zachęcamy do udziału w tym historycznym wydarzeniu osobiście lub poprzez udział w transmisji środkami społecznego przekazu. Módlmy się także za wstawiennictwem nowych błogosławionych o pokój na świecie i we wszystkich naszych osobistych intencjach.

6. W przyszłą niedzielę przeżywać będziemy Uroczystość Trójcy Przenajświętszej.

7. Rocznica I Komunii Świętej w naszej parafii będzie w Boże Ciało – 16 czerwca podczas Mszy św. o godz. 10.00.

8. Wszystkim solenizantom i jubilatom tego tygodnia składamy najserdeczniejsze życzenia, wraz z darem modlitwy. Módlmy się nadal o pokój na Ukrainie i w naszej Ojczyźnie.
