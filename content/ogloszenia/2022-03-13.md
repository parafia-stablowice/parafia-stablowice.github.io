---
title: 'II Niedziela Wielkiego Postu'
date: 2022-03-13
draft: false
type_name: "Ogłoszenia parafialne"
---

1. Dzisiaj modlitwą otoczymy misjonarzy, którzy na wszystkich kontynentach są świadkami wiary i miłości Bożej, a po Mszy św. ofiarami złożonymi do puszek, możemy wesprzeć także ich działalność misyjną. Za wszelkie ofiary jakie złożycie bardzo wam dziękujemy. Bóg zapłać.

2. W Wielkim Poście zapraszamy do udziału w Nabożeństwach Pasyjnych.  
Gorzkie Żale z kazaniem pasyjnym w niedzielę o godz. 17.00.  
Droga Krzyżowa w piątki; o godz. 17.15 dla dzieci i o godz. 19.30 dla dorosłych i młodzieży.  
Uczestnicząc w Nabożeństwach Pasyjnych i będąc w stanie łaski uświęcającej możemy zyskać odpust zupełny. Ofiary zbierane podczas Gorzkich Żali przeznaczone będą na kwiaty do Bożego Grobu.

3. Zapraszamy na Adorację Najświętszego Sakramentu od poniedziałku do czwartku od godz. 17.00. W czasie trwania Adoracji jest okazja do skorzystania z sakramentu pokuty. W środę nowenna do MB Nieustającej Pomocy, a w piątek Koronka do Bożego Miłosierdzia o godz. 17.45.

4. Akcja Katolicka zaprasza na spotkanie formacyjne w czwartek, po wieczornej Mszy Świętej. Temat spotkania: „Pierwsza Komunia i Wiatyk pokarmem na drogę do wieczności”. Spotkanie odbędzie się w salce parafialnej.

5. Po Mszy św. przy wyjściu kościoła są do nabycia baranki z białej czekolady w cenie 5 zł. oraz świece na stół wielkanocny po 15 zł. Złożone ofiary zostaną przekazane do Caritasu.

6. Planujemy w naszej parafii modlitwę „24 godziny z Różańcem przed Najświętszym Sakramentem”. Czuwanie rozpocznie się w sobotę 2 kwietnia po porannej Mszy św., a zakończy pierwszą Mszą św. w niedzielę 3 kwietnia. Będzie to nasze bezpośrednie przygotowanie do rekolekcji wielkopostnych, ale modlić się będziemy także o pokój na Ukrainie, za naszą Ojczyznę i całą parafię. Rozważając tajemnice różańcowe będziemy modlić się o żywą wiarę, nadzieję i miłość dla wszystkich naszych parafian oraz polecać nasze indywidualne intencje. Osoby, które chciałyby się podjąć wspólnej modlitwy o konkretnej godzinie prosimy o zgłaszanie się w zakrystii – chodzi o to, aby w dzień i w nocy w kościele ktoś czuwał, żeby Pana Jezusa nie zostawiać samego.

7. Wszystkim solenizantom i jubilatom tego tygodnia składamy najserdeczniejsze życzenia, wraz z darem modlitwy. Nadal prosimy o gorącą modlitwę w intencji pokoju, a także w intencji Ukraińców, by Pan pokrzepił ich serca w obecnej dramatycznej sytuacji.

8. W tym tygodniu do wieczności odeszli: śp. Józef Ostrowski i śp. Czesława (f) Rzewnicka. Polecajmy ich Miłosierdziu Bożemu...
